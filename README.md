# DiMS48


De DIMS48 test bestaat uit drie delen. Deel 1 bestaat uit 48 afbeeldingen. Sommige bestaan uit 3 of minder kleuren, andere uit meer dan 3 kleuren. De proefpersoon dient voor elke afbeelding telkens zo snel mogelijk te bepalen of de tekening uit 3 of minder kleuren bestaat, of uit meer dan 3 kleuren.

Na het eerste deel komt een interferentietaak. Tijdens die taak wordt de proefpersoon gevraagd om gedurende drie minuten zo veel mogelijk woorden op te noemen die beginnen met de letter ‘P’. Deze taak dient enkel als afleiding, een registratie ervan is dus niet vereist.

Het tweede deel bestaat uit een reeks van 48 paren van afbeeldingen. Nu dient de proefpersoon aan te geven welke van de beide afbeeldingen hij in het eerste deel van de taak heeft gezien, de linkse of de rechtse. Hier is geen tijdslimiet.

Deel 3 is een herhaling van deel 2 na een ongedefinieerde tussentijd. Dit deel van de test dient om het lange termijngeheugen te testen van de proefpersoon.
